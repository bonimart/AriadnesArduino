Cíle této semestrální práce, tj. navigace uživatele, bylo dosaženo, i když realizace se asi třikrát změnila.
V dalších odstavcích je popsáno, jak jsem k výsledku došel.

Původní nápad byl implementovat aplikaci na Esploře, na které by se tahala data z akcelerometru.
To by fungovalo jen za předpokladu, že se Esplora neotáčí.
Nemožnost se otočit u navigace není úplně žádoucí vlastnost, proto jsem se rozhodl realizovat projekt jinak.

Přikoupil jsem si digitální senzor MPU6050, který obsahuje akcelerometr a gyroskop.
Z gyroskopu jde získat natočení, takže jsem si myslel, že mám vše potřebné.
Bohužel při získávání polohy ze zrychlení se musí dvakrát integrovat podle času, čímž vznikne značná nepřesnost.
Tím pádem i při minimálním otočení vyskočila poloha o desítky metrů.
Proto jsem se rozhodl problém trochu zjednodušit.

V poslední verzi návrhu jsem vypustil nepřesný akcelerometr úplně.
Data se berou pouze z gyroskopu, takže známe jen úhel, pod kterým se uživatel nachází.
Kroky si uživatel musí zaznamenávat sám tím, že při každém kroku stiskne tlačítko.
Toto řešení je v rámci možností přesné a funguje.

Závěřem, nečekal jsem, že snímání polohy bude tak náročné, a rozhodně bych neřekl, že se budu uchylovat ke kompromisu s gyroskopem.
Jsem ale rád, že to nějak vyšlo, a cíle, který jsem měl na začátku, se povedlo dosáhnout.
